<!DOCTYPE HTML><html><head>
<title>KV13_Fokus_RB - Google Fusion Tables</title>
<style type="text/css">
      html, body {
        margin: 0;
        padding: 0;
        height: 100%;
      }
    </style></head>
<body><table cellpadding="0" cellspacing="0"><tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Fredericia<br>
<b>FOKUS:</b> Det lykkedes i 2009 for Venstre at knække Socialdemokraternes 90 år lange styre i Fredericia, og den unge Thomas Banke kunne indtage borgmesterstolen. Men i efteråret 2012 begyndte en stor nedtur for borgmesteren med en sygemelding, og det endte med, at han måtte forlade både borgmesterposten og byrådet, og partifællen Kenny Bruun Olsen kunne i januar 2013 overtage pladsen efter et broget forløb, der splittede Venstres byrådsgruppe. Men en række af Venstres byrådskandidater vil ikke en gang pege på deres egen borgmesterkandidat, og spliden kan bane vejen for Socialdemokraterne nye mand i Fredericia, tidligere DSU-formand og folketingsmedlem Jacob Bjerregaard.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Glostrup<br>
<b>FOKUS:</b> Stod for et af de mest dramatiske valg i 2009. Meget overraskende blev den siddende S-borgmester gennem otte år, Søren Enemark, væltet, så Venstres John Engelhardt kunne overtage posten, da en SF'er valgte at støtte den borgerlige fløj. Denne gang har V, K, DF og LA indgået valgforbund, hvis formål er at fastholde det borgerlige styre. Tidligere borgmester Søren Enemark har nu forladt politik, og ny spidskandidat for Socialdemokraterne er gruppeformand Peter Sørensen.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Gribskov<br>
<b>FOKUS:</b> Både på valgnatten i 2009 og i løbet af valgperioden er der sket ting og sager. Venstre, der uventet måtte give afkald på borgmesterposten, stiller med ny spidskandidat i Kim Valentin, der som finansrådgiver er et kendt ansigt i offentligheden. For fire år siden skiftede den konservative Jan Ferdinandsen side og fandt i stedet sammen med S og SF - en konstellation, der gav Ferdinandsen borgmesterposten i partiformand Lars Løkke Rasmussen tidligere hjemkommune. Jan Ferdinandsen, Kim Valentin og S-spids Bo Jul Nielsen skal kæmpe om borgmesterposten - med Anders Gerner Frost fra lokallisten Nyt Gribskov som outsider.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Helsingør<br>
<b>FOKUS:</b> En nylig meningsmåling viste, at blot seks procent af vælgerne bakker op om borgmester Johannes Hecht-Nielsen (V), som da også kun fik 232 personlige stemmer i 2009. Alligevel blev han den første Venstre-borgmester i sundbyen med venstrefløjens hjælp. Dermed var 16 års konservativt styre brudt. Nu sætter De Konservative lid til tidligere socialminister Benedikte Kiær, mens Socialdemokraterne fortsat satser på, at Henrik Møller bliver borgmester. Også SF's Bente Borg Donkin bejler til borgmesterposten. Valget i Helsingør bliver uden tvivl et af de mest farverige med en håndfuld nye borgerlister på stemmesedlen.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Hillerød<br>
<b>FOKUS:</b> Socialdemokraternes Kirsten Jensen vandt valget i 2009 efter et tæt opløb. Ved folketingsvalg er Hillerød traditionelt en borgerlig kommune, og det håber blå blok nu også vil slå igennem ved kommunalvalget, hvor det bestemt ikke kan udelukkes, at 16 års S-styre kan blive brudt. Hovedrivalen Venstre satser på Klaus Markussen som borgmesterkandidat.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Holstebro<br>
<b>FOKUS:</b> I 2009 nåede den konservative John Thorsø at sidde som borgmester i tre uger, hvorefter han blev "kuppet" af Socialdemokraternes H.C. Østerby, der blev ny førstemand i kommunen efter Venstres Arne Lægaard. Undervejs havde også den daværende borgmester, Arne Lægaard (V), troet, at han kunne fortsætte, så hele tre mand var på papiret Holstebros borgmester, inden det endte med H.C. Østerby. Det brogede politiske billede har da også medført flere partiskift i valgperioden. Nu stiller Venstre med tidligere minister Ulla Tørnæs som borgmesterkandidat.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Kerteminde<br>
<b>FOKUS:</b> Socialdemokraten Sonja Rasmussen brød med sit parti efter valget i 2009, og det væltede partifællen, borgmester Palle Hansborg-Sørensen (S). Sonja Rasmussen kunne endda selv hente borgmesterkæden efter aftale med Venstre, Konservative, DF og Borgerlisten, som hun nu repræsenterer. Manøvren for fire år siden vækker stadig vrede hos Socialdemokraterne, hvor tidligere borgmester Palle Hansborg-Sørensen fortsat er spidskandidat, og tiden kan være inde til revanche.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Køge<br>
<b>FOKUS:</b> En socialdemokratisk højborg med 90 års S-styre. Marie Stærke, 34 år, har været borgmester siden 2007, men måtte op til valget ud i en dramatisk, intern kamp mod byrådsmedlem Thomas Kielgast, som Stærke vandt ganske knebent. Siden brød Kielgast med S og har nu dannet lokallisten Ny Centrum. I 2009 var det et samarbejde mellem Socialdemokraterne, SF og Dansk Folkeparti, der var med at sikre Marie Stærke fire år mere som borgmester, men denne gang er DF i valgforbund med De Konservative og vil ikke på forhånd lægge sig fast på, hvem man vil pege på.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Lyngby-Taarbæk<br>
<b>FOKUS:</b> Borgmester Søren P. Rasmussen (V) måtte se til fra sidelinjen, da et flertal uden om borgmesterpartiet i september indgik budgetforlig. Ydermere har den radikale profil Trine Nebel Schou meddelt, at hun ikke længere vil støtte Søren P. Rasmussen som borgmester, da tilliden er væk. Dermed er optakten til valget blevet lige så mærkværdig som de politiske forhandlinger efter valget i 2009. Indtil da var det politiske liv i Lyngby-Taarbæk styret efter "Lyngby-modellen" - et udtryk for det særlige samarbejde mellem De Konservative og Socialdemokraterne, der i mange år holdt de to partier ved magten med en konservativ borgmester. Sofia Osmani er det tidligere borgmesterpartis spidskandidat.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Norddjurs<br>
<b>FOKUS:</b> Socialdemokraternes Jan Petersen vandt valget senest og tog borgmesterposten fra den lokale Borgerlisten Norddjurs (L), som regnes for en borgerlig liste. Det skete efter en aftale mellem S, SF og DF. Spidskandidat for Venstre er Hans Husum og for Borgerlisten Torben Jensen, der var borgmester i forrige valgperiode. Flertallet synes at kunne vippe til flere sider.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Nordfyn<br>
<b>FOKUS:</b> Alt var lagt til rette, så Socialdemokraternes Jørgen Simonsen kunne sætte sig i borgmesterstolen efter valget i 2009, men under det konstituerende møde i kommunalbestyrelsen flere uger efter valget måtte han chokeret se to partifæller springe i målet og i stedet pege på Venstres Morten Andersen. Ny spidskandidat hos Socialdemokraterne og førsteudfordrer til den siddende borgmester er Kim Johansen.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Rebild<br>
<b>FOKUS:</b> Ikke færre end syv kandidater har givet udtryk for, at de gerne ser sig selv om borgmester i Rebild, nu da Anny Winther (V) stopper. Winther (V), der har været den sammenlagte kommunes borgmester siden 2007 og før da borgmester i Støvring samt formand for KL's socialudvalg, stopper efter en turbulent periode. Den afgående borgmester blev hårdt kritiseret for sin håndtering af den meget omtalte Rebild-sag om svigt af børn og unge, som førte til afskedigelse af tre topembedsmænd i kommunen. Samtidig var det tæt på, at Anny Winther slet ikke blev borgmester i 2009 efter et forløb, hvor det føg med beskyldninger om aftalebrud og rævekager. Gert Fischer er Venstres nye borgmesterkandidat.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Silkeborg<br>
<b>FOKUS:</b> Kun 121 stemmer skilte i 2009 rød og blå blok, men det var Hanne Bæk Olsen (S), der akkurat kunne samle et 16-15-flertal, hvilket gav borgmesterposten, som De Konservative havde. Hanne Bæk Olsen, der er Silkeborgs første kvindelige borgmester, vil gerne genvælges, men også 1. viceborgmester Steen Vindum fra Venstre satser på at snuppe borgmesterposten. Kommer Venstre til magten, vil det være den første Venstre-borgmester i Silkeborg i 60 år.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Slagelse<br>
<b>FOKUS:</b> Socialdemokraten Lis Tribler forsøger at få endnu en periode som Slagelse-borgmester, men der forudses en meget tæt kamp. Først og fremmest skal borgmesteren op imod Venstres spidskandidat, Stén Knuth, der i 2009 var under 50 stemmer fra at erobre borgmesterkæden. Der er tradition for S-borgmestre i Slagelse, hvor kun den konservative Jens Jørgensen fra 1994-1998 har brudt rækken af socialdemokrater helt tilbage til 1917.
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Syddjurs<br>
<b>FOKUS:</b> Efter et langstrakt forløb i 2009 var det SF's Kirstine Bille, der blev borgmester. SF har i alt to borgmesterposter - den anden er i Lejre Kommune. Der er i valgperioden sket så mange rokeringer, at det fører for vidt at nævne dem alle. Venstres borgmesterbud er Claus Wistoft, og han kan godt håbe på at vinde, idet den blå blok havde en lille overvægt at stemmer i 2009. S-spids er Jesper Mathiesen.
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Kommune:</b> Vordingborg<br>
<b>FOKUS:</b> Kun 750 stemmer gjorde forskellen i 2009, og der er igen lagt op til en knivskarp kamp mellem blå og rød blok. Socialdemokraten Henrik Holmer fik dog samlet et flertal, så han kunne fortsætte som borgmester, men har nu overladt spidskandidaturet til den blot 31-årige Martin Leider Olsen. Knud Larsen er Venstres spidskandidat. Han har en fortid som borgmester på Møn og 40 års kommunalpolitisk erfaring.
</div></td></tr></table></body></html>