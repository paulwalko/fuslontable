<!DOCTYPE HTML><html><head>
<title>Offentlighed i de nordiske lande - Google Fusion Tables</title>
<style type="text/css">
      html, body {
        margin: 0;
        padding: 0;
        height: 100%;
      }
    </style></head>
<body><table cellpadding="0" cellspacing="0"><tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Land:</b> Danmark<br>
<b>Første offentlighedsregler:</b> 1970<br>
<b>Seneste større revision:</b> 2013<br>
<b>Landet kort:</b> Den nye danske lov i 2013 fik hård kritik fra journalister for at indskrænke åbenhed på især to konkrete punkter: Ministerbetjening og lovgivningsprocessen. En af de markante forskelle på Danmark og de andre nordiske lande er, at vi har mindre åbenhed om skat. I 2012 fik Danmark genindført åbenhed om skat, men kun for selskaber.<br>
<b>Oluf Jørgensen siger::</b> »Danmark er det mest lukkede land i Norden om den øverste politiske beslutningsproces. Den nye offentlighedslov indeholdt nogle forbedringer om fx dataudtræk. Men loven var et alvorligt slag mod den demokratiske kontrol, fordi den lukkede ned for adgang til grundlaget for de politiske beslutninger om lovgivningen.«<br>
<b>Miljø:</b> Middel<br>
<b>Lovgivningsproces:</b> Bund<br>
<b>Elektronisk åbenhed:</b> Middel<br>
<b>Skat:</b> Bund<br>
<b>Tidsfrister:</b> Bund<br>
<b>Farve:</b> #aec4f2
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Land:</b> Norge<br>
<b>Første offentlighedsregler:</b> 1970<br>
<b>Seneste større revision:</b> 2006<br>
<b>Landet kort:</b> Norge er i front med elektronisk offentlighed – via det såkaldte OEP, som er statens fælles postlister. Her kan journalister og alle andre se en oversigt over dokumenter og søge aktindsigt med et klik. Det gælder også kommunale postlister. Norge er det eneste nordiske land, hvor du kan se personskatter via et website.<br>
<b>Oluf Jørgensen siger::</b> »Norge bruger de elektroniske værktøjer effektivt til at fremme offentlighed. OEP-systemet bliver stadig udviklet og vil formentlig snart kunne give direkte adgang til dokumenternes indhold. Norge er også klart i front med at sikre offentlighed om oplysninger, der har betydning for miljøet og for menneskers sundhed og sikkerhed. På andre områder sikrer de norske retsregler ikke offentlighed om det faktiske og faglige grundlag for beslutninger.«<br>
<b>Miljø:</b> Top<br>
<b>Lovgivningsproces:</b> Middel<br>
<b>Elektronisk åbenhed:</b> Top<br>
<b>Skat:</b> Top<br>
<b>Tidsfrister:</b> Middel<br>
<b>Farve:</b> #003cba
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Land:</b> Sverige<br>
<b>Første offentlighedsregler:</b> 1766<br>
<b>Seneste større revision:</b> 2009<br>
<b>Landet kort:</b> Sverige har høj offentlighed om udredninger, udtalelser og forslag i lovgivningsprocessen. Sverige sikrer også større offentlighed om personoplysninger end andre nordiske lande – fx pension, studiestøtte og karakterer i skoler og uddannelser. Adgang til dokumenter skal som udgangspunkt gives straks.<br>
<b>Oluf Jørgensen siger::</b> »Sverige har en unik tradition for offentlighed, der startede 200 år før andre lande, men Sverige er ikke længere i front med at sikre offentlighed om magtudøvelsen. På nogle vigtige punkter har traditionen for stor magt, og Sverige har f.eks. ikke sikret adgang til dokumenter og data i elektronisk form. Journalister har derfor svært ved at bruge den adgang, reglerne giver til f.eks. oplysninger om skat og andre data.«<br>
<b>Miljø:</b> Middel<br>
<b>Lovgivningsproces:</b> Top<br>
<b>Elektronisk åbenhed:</b> Bund<br>
<b>Skat:</b> Middel<br>
<b>Tidsfrister:</b> Top<br>
<b>Farve:</b> #3f70d8
</div></td> <td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Land:</b> Finland<br>
<b>Første offentlighedsregler:</b> 1951<br>
<b>Seneste større revision:</b> 1999<br>
<b>Landet kort:</b> Det finske system blev markant mere åbent i 1999. Finland er bl.a. forrest i Norden med offentlighed om dokumenter, der udveksles mellem ministerier. Her er fuld åbenhed til forskel fra alle andre nordiske lande. Finland giver adgang til flest oplysninger om skat for virksomheder, bl.a. om fradrag for investeringer.<br>
<b>Oluf Jørgensen siger::</b> »Finland er i front med offentlighed om grundlaget for politiske beslutninger. Der er krav om offentlighed om det faglige grundlag, før vigtige beslutninger bliver truffet. Dagsordener til regeringsmøder offentliggøres på forhånd, og beslutninger og bilag offentliggøres straks efter møderne. Til gengæld er Finland ikke i front på fx miljø og dataudtræk.«<br>
<b>Miljø:</b> Middel<br>
<b>Lovgivningsproces:</b> Top<br>
<b>Elektronisk åbenhed:</b> Middel<br>
<b>Skat:</b> Top<br>
<b>Tidsfrister:</b> Top<br>
<b>Farve:</b> #003cba
</div></td></tr> <tr><td><div class="googft-card-view" style="font-family:sans-serif;width:450px;padding:4px;border:1px solid #ccc;overflow:hidden">
<b>Land:</b> Island<br>
<b>Første offentlighedsregler:</b> 1996<br>
<b>Seneste større revision:</b> 2012<br>
<b>Landet kort:</b> Island kom sent i gang med offentlighed og er ikke nået så langt som de førende nordiske lande. For eksempel er der åbenhed om skat, men journalister kan kun få adgang til de oplysninger 14 dage om året.<br>
<b>Oluf Jørgensen siger::</b> »Efter det økonomiske kollaps i Island opstod en bred folkelig bevægelse med krav om mere offentlighed. Disse krav fik kun begrænset gennemslag, da loven blev ændret i 2012. Island har besluttet at følge i Norges fodspor med elektronisk offentlighed. Et forslag til ny grundlov med stor vægt på offentlighed gik i stå i den politiske proces, men en ny politisk udpeget komité er i gang med arbejdet.«<br>
<b>Miljø:</b> Bund<br>
<b>Lovgivningsproces:</b> Middel<br>
<b>Elektronisk åbenhed:</b> Middel<br>
<b>Skat:</b> Middel<br>
<b>Tidsfrister:</b> Bund<br>
<b>Farve:</b> #749df4
</div></td></tr></table></body></html>